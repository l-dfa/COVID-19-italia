:markup:   restructuredtext
:language: it
:title:    Andamento temporale del Coronavirus Covid-19 in Italia
:created:  2020-03-07 20:17:53
:modified: $MODIFIED
:slug:     coronavirus_covid_19_italia
:category: science
:summary:  Questo articolo riporta l'andamento temporale dei dati del Ministero della Sanità
           diffusi dalla Protezione Civile, relativi all'epidemia di COVID-19
           che ha colpito l'Italia dal febbraio 2020. ...
:image:    corona_virus-480.jpg
:image_in_content: no
:authors:  Luciano De Falco Alfano
:published: yes
:evidence: yes

.. hic sunt leones


Andamento temporale del Coronavirus Covid-19 in Italia
========================================================

*Dati aggiornati al ${UPDATED}*.

L'osservazione più recente è del `06 Luglio 2020`_.

Questo articolo riporta l'andamento temporale dei dati del Ministero della Sanità
diffusi dalla Protezione Civile 
relativi all'epidemia di COVID-19 che ha colpito l'Italia dal febbraio 2020.

Analisi grafica
-----------------

Qui di seguito riporto un grafico composto da due zone. La zona superiore 
grafica le serie storiche dei dati *cumulativi* relativi all'epidemia.
Qui indico, giorno per giorno:

* i numeri dei casi contagiati (positivi);
* quelli, purtroppo, deceduti;
* i guariti;
* e ed infine il numero di casi totali, ovvero: contagiati+guariti+deceduti.

La zona inferiore riporta graficamente, giorno per giorno, l'andamento della 
variazione dei casi positivi. Le ascisse delle zone sono allineate. In tal modo 
è immediato confrontare l'andamento della pendenza della linea dei casi positivi
presente nella zona superiore, con la differenza dei casi, riportata nella zona
inferiore.

.. image:: /media/images/204/dpc-covid19-ita-andamento-nazionale.png
   :height: 700 px
   :width:  900 px
   :scale: 85 %
   :align: center
   :alt:   COVID-19, Italia
   :name:  COVID-19, Italia

|

Qui si seguito i numeri relativi all'ultimo giorno rilevato. Le colonne indicano [#]_:

* *data*, la data del giorno;
* *ospedalizzati*, il numero di casi positivi ricoverati in ospedale;
* *isolamento domiciliare*, il numero dei casi positivi in isolamento domiciliare,
  con sintomi lievi o nulli;
* *positivi*, la somma dei casi positivi: ospedalizzati+domiciliari;
* *variazione positivi*, la variazione tra la data corrente e la precedente 
  della somma dei casi positivi; questo non è un dato cumulativo;
* *nuovi positivi*, i nuovi casi positivi alla data corrente; questo non 
  è un dato cumulativo;
* *guariti*, il numero di pazienti guariti;
* *deceduti*, il numero di pazienti deceduti;
* *totale casi*, il totale dei casi: positivi+guariti+deceduti.

.. csv-table:: situazione nazionale - ultimo giorno

$DATA_TABLE_LAST
  
| 
| 

Invece, il seguente grafico mostra l'andamento temporale dei *casi totali*
per le sei regioni più colpite.

.. image:: /media/images/204/dpc-covid19-ita-regioni.most_hitted.png
   :height: 700 px
   :width:  900 px
   :scale: 85 %
   :align: center
   :alt:   COVID-19, Italia, regioni, andamento temporale
   :name:  COVID-19, Italia, regioni, andamento temporale

| 
| 

Se si desidera avere un'idea generale della diffusione del virus nelle diverse regioni,
il seguente istogramma mostra i *casi totali* per regione.

.. image:: /media/images/204/dpc-covid19-ita-regioni.png
   :height: 700 px
   :width:  900 px
   :scale: 85 %
   :align: center
   :alt:   COVID-19, Italia, regioni
   :name:  COVID-19, Italia, regioni

|

Qui di seguito la situazione numerica dell'ultimo giorno per le venti regioni:

.. csv-table:: situazione delle regioni - ultimo giorno

$RDATA_TABLE_LAST
  

|
|

Infine, qui di seguito riporto l'andamento temporale dei *nuovi casi giornalieri*
a livello nazionale

.. image:: /media/images/204/dpc-covid19-ita-andamento-nazionale.nuovi_positivi.png
   :height: 700 px
   :width:  900 px
   :scale: 85 %
   :align: center
   :alt:   COVID-19, Italia, regioni, andamento temporale nuovi casi giornalieri
   :name:  COVID-19, Italia, regioni, andamento temporale nuovi casi giornalieri

Questo grafico è quello controllato dagli esperti dell'ISS per capire l'andamento
dell'infezione. Ed in base a questo che ci dicono che abbiamo superato il *picco*
dei contagi. Che vuol dire questa affermazione? Il numero giornaliero di nuovi
contagi è la *velocità* di diffusione dell'infezione. Per le infezioni
si osserva che la velocità di diffusione ha un andamento che ricorda quello  presentato
da questo grafico, ripreso da `questo articolo di wikipedia <https://en.wikipedia.org/wiki/Pandemic>`_:

.. image::  https://upload.wikimedia.org/wikipedia/commons/9/90/Community_mitigation_%28cropped%29.jpg
   :height: 451 px
   :width:  800 px
   :align: center
   :alt:   pandemic
   :name:  pandemic
   
Avere superato il picco, significa avere scavalcato il massimo del grafico, e
procedere verso velocità di diffusione sempre inferiori.

Nel grafico precedente si vede l'effetto
teorico del contenimento, che permette di posporre il picco e di abbassarlo:
lo scopo non è diminuire il numero di persone colpite [#]_, ma diluire i tempi
di espansione per evitare che le strutture sanitarie vadano in crisi.

Purtroppo l'andamento reale di una infezione è piuttosto diverso da quello 
di una curva teorica, ed è influenzato da molti fattori. Primo fra tutti
la possibilità di contrastare la diffusione. Ed è quello che stiamo osservando
nel nostro andamento reale dei *nuovi casi giornalieri*. Per vedere una somiglianza 
con la curva qui sopra si deve fare un bello sforzo di immaginazione.
Sopratutto, l'andamento dei casi dopo il picco non sembra diminuire 
come indicato dal modello teorico. Piuttosto, si ha la sensazione di assistere
a una lentissima diminuizione con andamento lineare.

Credo che la chiave di volta consista nell'isolamento dei positivi asintomatici.
In Italia non stiamo attuando una decisa politica di quarantena dei positivi. Mentre in
Cina questi venivano allontanati dai loro nuclei familiari. Da noi questo non accade.
Di conseguenza in Italia un nuovo positivo equivale quasi sicuramente al contagio
di una intera famiglia.


Osservazioni
---------------------

Le osservazioni più recenti precedono quelle temporalmente più datate.

[_`06 Luglio 2020`]. Dopo una lunga pausa, aggiungo una nota in un momento delicato.

Dal 3 Giugno in Italia stiamo vivendo la riapertura quasi completa delle attività. 
Inoltre, fino a due giorni fa, abbiamo osservato una lenta ma costante
decrescita dei casi *positivi*.

Ma da due giorni la tendenza dei casi *positivi* si è invertita. Si tratta
di oscillazioni di modesta entità. Il dato nazionale ieri era +21, e oggi è +67.
Ma è un fatto che la curva
dei positivi ha ripreso a crescere. *Non è una buona notizia*.

Ritengo che l'attuale politica del "*isola il focolaio*" richieda molto impegno,
ed una estesa campagna di screening degli asintomatici. Campagna che in Italia non 
è mai stata attuata. Se a ciò si associa anche la mancanza di controlli 
delle norme di distanziamento e di igiene (mascherina e mani pulite)
da parte delle forze dell'ordine, il risultato non potrà essere 
positivo.

Una osservazione riguardo il Lazio. Osservo che è arrivato ad avere 870 casi *positivi*,
di cui 212 ricoverati in ospedale. Mentre il numero di ospedalizzati è
confrontabile con la Lombardia, il numero dei positivi si sta avvicinando al migliaio.
Allinando il Lazio a regioni come il Piemonte (1208 positivi) e l'Emilia-Romagna (1064 positivi).
Se fossi Zingaretti (l'attuale Governatore della regione, segretario del Partito Democratico)
mi preoccuperei e cercherei il modo di dedicare maggiore attenzione
ai problemi della regione che dovrebbe governare.

*[06 Luglio 2020 - fine]*

*[12 Aprile 2020]*. Il Governo continua a dirci che le cose stanno costantemente
migliorando. Il fatto è che tendono a presentare di volta in volta i dati 
*migliori*. Una volta è il basso numero di decessi. Il giorno dopo l'aumento
contenuto dei positivi. E il giorno ancora successivo, la diminuizione 
dei ricoverati. Questo modo di fare ha lo scopo di evitare il diffondersi dello scoramento.
Ma in questo modo le persone abbassano la guardia e non rispettano le
norme di contenimento. 

Il risultato lo osserviamo nei nostri grafici. Raggiunto il picco dei nuovi contagi
giornalieri (oltre 6500) il 21 Marzo, venti giorni dopo abbiamo ancora quasi
4700 nuovi casi di contagio ogni giorno. La discesa è lentissima.

Confrontiamoci con la Cina. In quel caso dopo un mese dall'inizio del lockdown,
la curva dei casi totali aveva decisamente cambiato fisionomia, diminuendo la
pendenza per avviarsi chiaramente all'appiattimento atteso. Appiattimento che indica
zero nuovi contagi.

In Italia, dopo un mese dall'introduzione del lockdown, avvenuto il 9 Marzo,
la curva dei casi totali punta ancora decisa verso l'alto. Segno evidente che 
le misure in atto non sono in grado di bloccare la diffusione del virus
in poche settimane.

Questa osservazione vale anche per l'Europa Unita nel suo complesso. Con la differenza
che l'Italia ha cominciato il lockdown molto prima degli altri paesi dell'EU.
Anzi, alcuni di questi paesi, ad un mese di distanza dall'esplosione dell'infezione
in Europa, il lockdown ancora non l'hanno imposto. Perciò in teoria ormai
dovremmo andare molto meglio. Teoria che non vedo avverarsi nella pratica.

*[12 Aprile 2020 - fine]*

*[30 Marzo 2020]*: **forse** finalmente si può sperare. Osservando il grafico 
dell'andamento nazionale, 
si nota che la variazione dei positivi (il rettangolo in basso) è in diminuzione 
da 9 giorni, salvo un repentino singolo aumento il 25 Marzo. Statisticamente,
possiamo sperare che finalmente il lockdown stia producendo gli effetti
di contenimento dell'infezione che tutti ci auguriamo. 

*[30 Marzo 2020 - fine]*

*[18 Marzo 2020]* Riguardo *l'andamento nazionale*, sento la 
necessità di rimarcare il seguente fatto. Varie fonti d'informazione stanno
utilizzando il **totale generale dei dati giornalieri** del Ministero della Sanità
per rendere conto della variazione dell'epidemia.

Questo dato ci indica il numero **complessivo** di persone
colpite dal virus, sommando tre diverse grandezza: malati,
guariti e deceduti. Questo numero ci dà un'idea dell'impatto complessivo del
fenomeno. Può solo aumentare. E, quando tutto ciò finirà, assumerà un valore 
fisso: costante, pari al massimo valore raggiunto. La pendenza di questa curva
(ovvero la sua variazione giornaliera, utilizzata da molti media) ci dice se
diminuice la velocità con cui il virus impatta complessivamente il paese. Ma non
è l'indicatore giusto per misurare la virulenza dell'infezione.

Premetto: i dati relativi ad ognuno dei gruppi predetti sono preziosi.
L'analisi di ognuna di queste classi ci dice qualcosa
riguardo il modo in cui stiamo affrontano l'epidemia. Ad esempio, osservare come varia
il numero di guariti al giorno, a distanza di alcune settimane,ci può dire 
quanto sono efficaci le terapie adottate.

Ma il totale di queste tre grandezze è molto più articolato, e se l'analisi non
punta nella giusta direzione ci dà indicazioni fuorvianti.
Ricordate il concetto di sommare le mele con le pere,
che ci hanno insegnato alle elementari? Si tratta proprio di questo.

Per capire l'andamento dell'infezione, è necessario analizzare la dimensione del 
gruppo formato dalle persone infette, e solo queste. I guariti e i deceduti 
non sono più infetti. Entrambi questi casi sono *sconfitte* per il virus, che non
è più in grado di propagarsi utilizzandoli come vettori.

La dimensione del gruppo di persone infette è la linea rossa
nel riquadro superiore dell'andamento nazionale. Osservare la variazione della
pendenza di questa curva è particolarmente importante: ci dice la **velocità**
di diffusione del virus.

Anche il solo totale di persone infette (nota: non il totale
delle persone colpite: infetti+guariti+deceduti) è complesso da analizzare.
Consideriamo il fatto che ogni giorno a questa misura contribuiscono
le altre due classi: i guariti e i deceduti, che si sottraggono al numero di 
infetti. Mentre il numero di nuovi positivi si somma. La pendenza del totale
di persone infette è il risultato di queste tre grandezze, antagoniste tra loro.

Trovo fuorviante la dizione *nuovi_attualmente_positivi* che la Protezione Civile 
utilizza nelle sue tabelle dati. Nella mia analisi dei dati questa colonna si chiama
*variazione positivi* perché è la differenza tra il totale dei positivi del giorno
e il totale dei positivi del giorno precedente.

Il numero delle persone che entrano nel gruppo dei positivi per la prima volta,
ovvero i *nuovi attualmente positivi*, si può calcolare sommando alla
*variazione positivi* il numero di persone uscite dal gruppo: i guariti nel corso
della giornata e i deceduti nel corso della giornata. Se si effettua questa
operazione, in questo periodo si osserva un notevole aumento di nuovi positivi 
rispetto quanto indicato dalla Protezione Civile.

*[18 Marzo 2020 - fine]*


Provvedimenti del Governo Italiano
------------------------------------

* 22/03 divieto di spostamento tra comuni; chiusura delle attività produttive 
  non essenziali;
* 21/03 chiusura dei parchi pubblici e proibizione delle attività all'aperto;
* 16/03 misure economiche a sostegno di famiglie lavoratori e imprese;
* 14/03 accordo tra sindacati e associazioni di categoria per il 
  protocollo di sicurezza nei luoghi di lavoro;
* 11/03 integrazione alla relazione economica per un ulteriore ricorso
  all'indebitamento; chiusura delle attività commerciali al dettaglio 
  salvo alimentari, prima necessità, farmacie;
* 09/03 estensione al territorio nazionale del provvedimento del
  08/03; divieto di manifestazioni sportive e di assembramento;
* 08/03 per la Regione Lombardia e altre 14 Province limitazione agli spostamenti
  delle persone fisiche in ingresso e uscita dal territorio e dalle proprie 
  abitazioni;
* 04/03 - chiusura delle attività didattiche in tutto il territorio nazionale
* 25/02 divieto delle manifestazioni sportive
* 23/02 Quarantena per i Comuni di Codogno (Regione Lombardia) e limitrofi
  e per il comune di Vò (Regione Veneto);

Dati utilizzati
-----------------

Di seguito il dettaglio dei dati utilizzati per la generazione del grafico 
dell'andamento nazionale, estrapolato da questa
`sorgente dati <https://github.com/pcm-dpc/COVID-19/tree/master/dati-andamento-nazionale>`_
della Protezione Civile:

.. csv-table:: andamento nazionale

$DATA_TABLE

| 
| 

Note riguardo i dati dell'andamento nazionale (data nel formato: gg/mm del 2020):


* 29/03 - Dati  Emilia Romagna parziali (tamponi non aggiornati)
* 26/03 - Dati Piemonte parziali -50 deceduti (comunicazione tardiva)
* 18/03 - Dati Campania non aggiornati
* 18/03 - Dati Parma non aggiornati
* 17/03 - Dati Rimini non aggiornati
* 16/03 - Dati P.A. Trento e Puglia non pervenuti
* 11/03 - Dati Abruzzo non pervenuti
* 10/03 - Dati Lombardia parziali
* 07/03 - Dati Brescia +300 esiti positivi


Invece per l'andamento dei casi positivi nelle regioni negli ultimi quattro giorni
si sono utilizzati i seguenti dati (estratti da questa `ulteriore sorgente dati  <https://github.com/pcm-dpc/COVID-19/tree/master/dati-regioni>`_ della Protezione Civile)

.. csv-table:: andamento regionale

$RDATA_TABLE

Riferimenti
----------------

Tutti i dati utilizzati sono ottenuti dal `Ministero della Salute <http://www.salute.gov.it/portale/home.html>`_,  
tramite la `Protezione Civile <http://www.protezionecivile.gov.it/>`_:
un Dipartimento del `Consiglio dei Ministri <http://www.governo.it/>`_

Sino al 06 Marzo 2020 la Protezione Civile diffondeva i dati giornalmente tramite due
file in formato pdf. Uno riportava la situazione nazionale nel suo complesso,
l'altro indicava i casi per ogni singola provincia.

Dal 7 Marzo i dati sono diffusi tramite `una pagina web <http://opendatadpc.maps.arcgis.com/apps/opsdashboard/index.html#/b0c68bce2cce478eaac82fe38d4138b1>`_,
che riporta graficamente la situazione.

Inoltre, dalla stessa data, la Protezione Civile diffonde i dati dell'epidemia tramite Github agli indirizzi:

* `andamento nazionale <https://github.com/pcm-dpc/COVID-19/tree/master/dati-andamento-nazionale>`_;
* `andamento nelle regioni <https://github.com/pcm-dpc/COVID-19/tree/master/dati-regioni>`_;
* `andamento nelle province <https://github.com/pcm-dpc/COVID-19/tree/master/dati-province>`_.

---------------

.. [#] Queste indicazioni valgono anche per le tabelle successive.

.. [#] Il numero di persone infette è rappresentetato dall'area tra la curva del grafico e 
   la sua ascissa. 
